\chapter*{Introduzione} 
\addstarredchapter{Introduzione} %NECESSARIO PER I MINITOC SE NO SI SBALLANO
Il presente lavoro di tesi è stato svolto presso la U.O.C. di Fisica Sanitaria della ASL di Teramo ed è consistito nella messa in uso clinico di un sistema di elaborazione di piani di trattamento per il calcolo della dose al paziente erogata tramite un acceleratore lineare recentemente acquisito dalla U.O.C di Radioterapia. 

Un acceleratore lineare (LINAC) è un'apparecchiatura elettromedicale capace di produrre un fascio di radiazione ionizzante (fotonico o elettronico) che viene impiegato per il trattamento di neoplasie di vario genere. In radioterapia la quantità di energia assorbita da un determinato tessuto a seguito del passaggio della radiazione ionizzante è denominata \textit{dose assorbita} e viene utilizzata al pari della dose farmacologica per realizzare un determinato effetto terapeutico sulla neoplasia.\\
Il processo che conduce all'erogazione del trattamento sul paziente è articolato in vari step gestiti da un team multidisciplinare di professionalità che comprende personale infermieristico, tecnico, medico e fisico. Nella fattispecie, il fisico medico è inquadrato nel contesto italiano dal D.lgs n.187/00 che stabilisce, tra le altre cose, la diretta responsabilità di questa figura per quanto riguarda il calcolo e l'impostazione dei parametri del LINAC in modo da erogare al paziente una determinata dose ad un determinato target che vengono prescritti dal medico specialista in radioterapia. Questo processo è noto più comunemente con il termine di \textit{pianificazione del trattamento radioterapico}. Gli strumenti e le metodologie per effettuare la pianificazione del trattamento radioterapico hanno subito profonde evoluzioni e perfezionamenti grazie soprattutto alla rivoluzione tecnologica ed alla diffusione di sistemi di calcolo tramite computer. 

In questo contesto si colloca lo strumento oggetto di questa tesi denominato \textit{sistema di elaborazione di piani di trattamento} o TPS (dall'acronimo inglese di \textit{treatment planning system}). Questo sistema consiste in un pacchetto software che viene utilizzato dal fisico medico per effettuare la pianificazione del trattamento radioterapico sulla base delle prescrizioni ricevute dal medico radioterapista. Nella fattispecie, tramite l'utilizzo di un TPS è possibile simulare varie condizioni di irradiazione e calcolare la dose al paziente, in modo da poter determinare la metodologia di trattamento più adatta al particolare caso clinico. Il medico radioterapista discute con il fisico medico le varie soluzioni di irradiazione pianificate e sceglie quella più adatta dal punto di vista del suo giudizio clinico e del fine terapeutico.

Tuttavia, prima di poter utilizzare un TPS clinicamente è necessario che il fisico medico ponga in essere tutta una serie di azioni che sono riassunte nella dicitura \textit{commissioning}. Queste azioni consistono nell'effettuare una serie di misurazioni di varia natura sul fascio di radiazione prodotto dal LINAC (processo noto come dosimetria del LINAC). Queste misurazioni vengono utilizzate per costruire un modello fisico-matematico del LINAC all'interno del TPS (processo noto come modellizzazione del TPS). Il modello così costruito viene poi verificato in varie situazioni che simulano gli scenari clinici per cui si vuole impiegare il TPS. Questo processo si effettua pianificando ed erogando dei trattamenti su fantocci che simulano dei pazienti e delle condizioni di irradiazione reale e misurando l'accordo tra la dose predetta dal TPS e quella effettivamente misurata nel fantoccio (processo noto come verifica della modellizzazione).

Lo scopo di questo lavoro di tesi è stato dunque quello di effettuare il commissioning del TPS RayStation, (RaySearch Labs, Svezia) per la pianificazione di trattamenti radioterapici effettuati con un LINAC modello Trilogy (Varian Medical Systems, California). Il sistema è stato posto in uso clinico per diverse tecniche di pianificazione ed erogazione della dose denominate (in ordine di complessità crescente) \textit{radioterapia conformazionale o 3D-CRT}, \textit{radioterapia ad intensità modulata o IMRT} e \textit{radioterapia volumetrica ad arco o VMAT}.

Assieme alla messa in uso clinico di queste tecniche di irradiazione....continua dicendo che il commissioning è stato esteso alla RT adattiva anche, di recente interesse bla bla per aumentare sempre più la personalizzazione e la precisione del trattamento radioterapico....

continua descrivendo il fatto che per il calcolo della dose serve un TPS