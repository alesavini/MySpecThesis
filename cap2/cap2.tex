\chapter{Modellizzazione f{}isica del LINAC nel TPS RayStation}
\minitoc
\textsf{In questo capitolo verranno introdotti i concetti di dosimetria di base di un acceleratore lineare. A partire da queste misure, viene costruito un modello dosimetrico del LINAC all'interno del TPS. Viene poi discussa l'accuratezza richiesta per un calcolo dosimetrico al variare della tecnica di erogazione assieme alle scelte e i metodi adottati per raggiungerla. Infine vengono presentate le verifiche pre-cliniche propedeutiche all'immissione del TPS nella routine clinica.}



\section{Dosimetria di base di un LINAC}

In questa sezione verranno presentati i concetti base di dosimetria di un LINAC. Sulla base di questo tipo di misurazioni è possibile costruire un modello fisico-matematico del LINAC all'interno del TPS. Tramite questo modello il TPS sarà in grado di calcolare la dose nelle diverse situazioni cliniche. Ci si soffermerà dapprima alla dosimetria propedeutica alla messa in uso clinico della tecnica di irradiazione denominata \textit{radioterapia conformazionale}\footnote{La radioterapia conformazionale o 3D-CRT è una tecnica di irradiazione che  fa impiego di fasci di irradiazione collimati sul target per i quali la pianificazione ed il calcolo della dose vengono effettuati su uno studio di tomografia computerizzata del paziente.}. Le misure di dosimetria per implementare questa tecnica sono generalmente effettuate con detector a camera a ionizzazione\footnote{La camera a ionizzazione è un rivelatore di radiazione ionizzante a gas. \`E costituita da due elettrodi che racchiudono un certo volume di aria. Al passaggio della radiazione, l'aria viene ionizzata e libera coppie di ioni. Grazie ad un campo elettrico applicato tra i due elettrodi gli ioni migrano fino a giungere sugli elettrodi, provocando un segnale in corrente rivelabile.}.

Con l'avvento delle tecniche di radioterapia avanzate rispetto alla 3D-CRT, negli ultimi anni sono stati introdotti una molteplicità di detector di nuova generazione specie per soddisfare le esigenze di accuratezza di misura per piccoli campi di irradiazione\footnote{Un campo quadrato è ritenuto \textit{piccolo} se inferiore a $4$x$4$ cm$^2$ \cite{Das2008}.}.  Le problematiche relative alla dosimetria dei piccoli campi e alle tecniche di irradiazione avanzate verranno discusse una volta conclusa la discussione sulla tecnica 3D-CRT. 

\subsection{Dosimetria relativa}
\label{sec:dos_rel}
Per dosimetria relativa si intende tutta una serie di misure della dose non in termini assoluti (in Gray) ma in percentuale rispetto a uno o più riferimenti. In particolare, le misure di dosimetria relativa necessarie alla modellizzazione di un TPS generico possono essere suddivise in tre catagorie:
\begin{itemize}
\item Curve di dose-profondità (PDD).
\item Profili di dose.
\item Output factor.
\end{itemize}
Queste misure vengono effettuate in un fantoccio cubico riempito di acqua (materiale più simile ai tessuti molli umani) dotato di un carrello motorizzato su cui viene montata la camera a ionizzazione che effettua le misure di dose (vedi Fig.\ref{fig:wphant}).
\begin{figure}[!t]
\centering
\includegraphics[width=.45\textwidth]{./cap2/wphant.jpg}
\includegraphics[width=.45\textwidth]{./cap2/wphant_pos.jpg}
\caption{Fantoccio per le misure di dosimetria assoluta e relativa (foto e suo posizionamento rispetto al LINAC).}
\label{fig:wphant}
\end{figure}

Le curve di dose-profondità si ottengono muovendo il detector lungo l'asse centrale del fascio (in direzione verticale) con un certo step (tipicamente 1 mm).\\
Per ogni punto, la camera a ionizzazione registra una certa dose che viene normalizzata rispetto ad una lettura di riferimento (tipicamente la lettura corrispondente ad una camera a ionizzazione aggiuntiva posta all'uscita del fascio).

I profili di dose si ottengono in maniera analoga muovendo il detector in piani perpendicolari all'asse del fascio. Tipicamente vengono acquisiti profili di dose lungo due assi perpendicolari denominati \textit{inline} e \textit{crossline}\footnote{Considerando un paziente supino con la testa verso il gantry del LINAC, l'asse \textit{inline} corrisponde alla direzione testa-piedi e l'asse \textit{cross-line} alla direzione sinistra-destra.} a varie profondità.\\
\begin{figure}[!t]
\centering
\includegraphics[width=\textwidth]{./cap2/pdd_prof.png}\\
\includegraphics[width=.5\textwidth]{./cap2/of.png}
\caption{Tipici andamenti delle misure di dosimetria relativa: curva dose-profondità (PDD) (a); profilo di dose (b); output factor (c).}
\label{fig:pdd_prof}
\end{figure}
Nella Fig.\ref{fig:pdd_prof}a e b è possibile visualizzare gli andamenti tipici di una curva di dose-profondità e di un profilo di dose.

Osservando le curve di dose-profondità è possibile distinguere tre zone:
\begin{itemize}
\item \textit{Zona di accrescimento della dose o di build-up:} questa zona corrisponde alla parte ascendente della PDD. In questi primi millimetri di materiale gli elettroni vengono messi in moto dalle interazioni dei fotoni primari e depositano energia più avanti con i processi descritti nel cap.1. Se il fascio primario fosse puramente fotonico (i.e. assenza di elettroni di contaminazione), la dose in superficie sarebbe nulla\footnote{Questo effetto è considerato un beneficio in radioterapia ed è noto anche come \textit{skin-sparing-effect.}}.
\item \textit{Massimo della PDD:} all'aumentare della profondità, aumenta la produzione di particelle secondarie fino ad arrivare all'equilibrio di particelle cariche (CPE, vedi cap.1). Questa condizione viene raggiunta nel punto di massimo della curva dose-profondità.
\item \textit{Parte discendente della PDD:} aumentando ulteriormente la profondità di materiale attraversato, l'intensità del fascio primario decresce esponenzialmente e conseguentemente anche la dose segue questo andamento.
\end{itemize}

Una distinzione simile può essere fatta per i profili di dose:
\begin{itemize}
\item \textit{Zona in-field:} la parte centrale del profilo compresa in un range di dose che va dal 100\% all'80\% rispetto alla massima dose registrata.
\item \textit{Penombra:} ai bordi del campo la dose scende rapidamente a causa della schermatura dei collimatori. La penombra è definita come la porzione di spazio che comprende l'intervallo tra l'80\% e il 20\% della dose massima.
\item \textit{Zona out-of-field:} al di fuori delle dimensioni geometriche del campo sono presenti delle code a bassa dose che si estendono lateralmente anche al di sotto della zona schermata dai collimatori. Questa dose residua è dovuta ai processi di scatter della radiazione primaria. La zona \textit{out-of-field} corrisponde alla zona al di sotto del 20\% della dose massima del profilo.
\end{itemize}

Come vedremo in seguito, l'accuratezza di un calcolo dosimetrico tramite TPS viene valutata per ognuna delle zone sopra citate con diversi livelli di tolleranza. 

Accanto alle PDD e ai profili, le misure di dosimetria relativa comprendono una misura di dose puntuale al variare delle dimensioni del campo di irradiazione (\textit{output factor}). In particolare, viene registrata la lettura di dose al centro del fascio ad una certa profondità (tipicamente 10 cm) e per una dimensione di campo di riferimento (10$x$10 cm$^2$). Viene quindi ripetuta la lettura al variare delle dimensioni del campo di irradiazione, normalizzando il tutto alla lettura di riferimento. L'andamento tipico che si ottiene per un fascio di fotoni è riportato nella Fig.\ref{fig:pdd_prof}c. L'output factor aumenta all'aumentare delle dimensioni del campo e ciò è dovuto principalmente ai processi di scatter che assumono più rilevanza per campi grandi e contribuiscono ad incrementare la lettura di dose al centro.

Nella Tab.\ref{tab:meas} sono indicate le dimensioni di campo per le quali la ditta produttrice del TPS RayStation consiglia di acquisire PDD, profili e  output factor.
\begin{table}
\arrstr{1.2}
\begin{tabular}{@{}ccc@{}}
\toprule
Campi consigliati (cm$^2$) & Campi opzionali (cm$^2$) & Profondità profili (cm)\\
\midrule
2x2 & 1x1 & 1.5\\
3x3 & 4x4 & 3.0\\
5x5 & 6x6 & 5.0\\
10x10 & 7x7 & 10.0\\
15x15 & 8x8 & 15.0\\
20x20 & 9x9 & 20.0\\
30x30 & 12x12 & \\
40x40 & 25x25 & \\
\bottomrule
\end{tabular}
\caption{Indicazioni della ditta produttrice del TPS RayStation per le misure di PDD, profili e output factor.}
\label{tab:meas}
\end{table}
Queste misure costituiscono solo un'indicazione e possono essere estese o ridotte a seconda della tecnica di irradiazione e dell'accuratezza che si vuole raggiungere nel calcolo della dose.


\subsection{Dosimetria assoluta}
\label{sec:dose_ass}
La misurazione della dose assoluta è regolata da specifici protocolli redatti da organizzazioni internazionali come l'AAPM (America) \cite{Almond1999} e la International Atomic Energy Agency (IAEA) (Europa/Resto del Mondo) \cite{Andreo2006}.\\
Per il commissioning dell'acceleratore oggetto di questa tesi è stato seguito il protocollo IAEA TRS-398 secondo cui la dose assoluta può essere ottenuta con la seguente formula:
\begin{equation}
D = M\,N_{d,w}\,k_{Q,Q_0}\,k_{TP}\,k_h\,k_{pol}\,k_{sat}
\end{equation}
dove:
\begin{description}
\item[$M:$] lettura della ionizzazione in Coulomb (effettuata con la camera a ionizzazione).
\item[$N_{d,w}:$] coefficiente di taratura della camera a ionizzazione che converte il valore in Coulomb nella dose in Gray in acqua per un fascio di riferimento (solitamente generato da una sorgente di Co-60).
\item[$k_{Q,Q_0}:$] fattore correttivo che tiene conto della diversa distribuzione energetica (qualità) di un fascio clinico generato da un LINAC rispetto al Co-60 e che dipende dalla specifica camera a ionizzazione.
\item[$k_{TP}:$] fattore correttivo che tiene conto della diversa temperatura e pressione durante la misura rispetto alle condizioni di riferimento.
\item[$k_{H}:$] fattore correttivo che tiene conto della diversa umidità durante la misura rispetto alle condizioni di riferimento.
\item[$k_{pol}:$] fattore che tiene conto della diversa lettura di carica che si ottiene con una camera a ionizzazione applicando un voltaggio positivo o negativo tra i due elettrodi.
\item[$k_{sat}:$] fattore che tiene conto degli effetti di ricombinazione delle cariche all'interno del volume di aria della camera a ionizzazione.
\end{description}
I suddetti fattori correttivi sono riportati in forma tabellare oppure si ricavano da misurazioni. Una discussione approfondita della misura di dose assoluta esula dagli scopi di questa tesi per cui si rimanda al protocollo per eventuali approfondimenti \cite{Andreo2006}.


\section{Accuratezza nel calcolo della dose con TPS}
\subsection{Accuratezza richiesta per la 3D-CRT}
\label{sec:accu_3D}
L'accuratezza richiesta per il calcolo della dose in radioterapia conformazionale si basa su criteri stabiliti agli inizi degli anni duemila da Van Dyk et al. e Venselaar et al. \cite{Dyk1993,Venselaar2001}. Da questi due lavori pioneristici, sono scaturite un certo numero di raccomandazioni da parte di organi internazionali (AAPM, ESTRO, IAEA) che hanno stabilito i limiti di accettabilità per la precisione di un calcolo di dose tramite TPS \cite{Fraass1998,Mijnheer2004,IAEA430}.\\
Il protocollo adottato per il commissioning della tecnica 3D-CRT è il \textit{booklet no.7} della \textit{European SocieTy for Radiotherapy \& Oncology} (ESTRO) intitolato `\textit{Quality Assurance of Treatment Planning Systems Practical Examples for Non-Imrt Photon Beams}'. 
\begin{figure}[!t]
\centering
\includegraphics[width=.65\textwidth]{./cap2/Accuracy_zones.png}\\\vspace{.3cm}
\includegraphics[width=\textwidth]{./cap2/Accuracy_pdd_prof.png}
\caption{(a) suddivisione delle varie zone di interesse su cui valutare l'accuratezza del calcolo di dose con la tolleranza specifica $\delta_i$, $i\in[1,4]$. (b-c) tolleranze visualizzate sulle varie zone in interesse per una PDD (b) e un profilo di dose (c). I valori numerici delle tolleranze sono indicati nella Tab.\ref{tab:tol}}
\label{fig:accuracy_zones}
\end{figure}

Nell'ambito della 3D-CRT, è sufficiente effettuare misure di PDD, profili e output factor per dimensioni di campo che vanno da 5$x$5 cm$^2$ a 40$x$40 cm$^2$. Per tali dimensioni è possibile utilizzare detector a camera a ionizzazione senza incorrere nelle problematiche di misura associate ai piccoli campi di irradiazione ($< 4x4\,$cm$^2$) \cite{Das2008}. Un TPS per 3D-CRT deve riprodurre le misure dosimetriche di riferimento con delle accuratezze variabili a seconda della regione di valutazione. Nella Fig.\ref{fig:accuracy_zones} è riportata la distinzione  delle varie zone di interesse di un fascio di irradiazione assieme alle tolleranze applicabili ad ognuna di esse. I valori numerici sono indicati nel booklet ESTRO no.7 e sono riportati nella Tab.\ref{tab:tol}.\\
\begin{table}
\centering
\includegraphics[width=\textwidth]{./cap2/accuracy_tol.png}
\caption{Livelli di tolleranza per le varie zone indicate nella Fig.\ref{fig:accuracy_zones} e per vari livelli di complessità del calcolo. Riprodotta da \cite{Mijnheer2004}.}
\label{tab:tol}
\end{table}
I criteri di accettabilità del calcolo vengono applicati valutando due principali quantità:

\begin{description}

\item[Differenza di dose misurata-calcolata:] questa quantità è calcolata con la formula:
\begin{equation}
\delta = 100\% \times \frac{D_{calc} - D_{meas}}{D_{N}}
\end{equation}

dove $D_{calc}$ e $D_{meas}$ rappresentano le dosi misurate e calcolate in un punto e $D_N$ rappresenta la dose di normalizzazione della differenza. Secondo le indicazioni ESTRO, la dose di normalizzazione $D_N$ può assumere due valori, in particolare:
\begin{itemize}
\item[-] $D_N=D_{meas}$: la dose di normalizzazione è data dalla \textit{dose misurata locale} al punto di valutazione nelle zone ad alta (zone $\delta_1$ e $\delta_3$ indicate in Fig.\ref{fig:accuracy_zones}b e c).
\item[-] $D_N=D_{meas,CAX}$: la dose di normalizzazione è data dalla \textit{dose massima misurata a centro asse} nelle zone a bassa dose (zona $\delta_4$ indicata in Fig.\ref{fig:accuracy_zones}b e c).
\end{itemize}

La valutazione in differenza di dose è adatta per le zone in cui si ha un basso gradiente ($\delta D < 3\%\,$mm$^{-1}$) (es. parte discendente della PDD (zona $\delta_1$ in Fig.\ref{fig:accuracy_zones}b) e parte in-field e out-field dei profili (zone $\delta_3$ e $\delta_4$ indicate in Fig.\ref{fig:accuracy_zones}c)).

\item[Distanza di accordo:] fissato un punto nello spazio individuato dal vettore $\vec{r}_{m}$ corrispondente ad una certa dose misurata, la distanza di accordo rappresenta la minima distanza tra $\vec{r}_{m}$ e tutti i punti aventi la medesima dose calcolata individuati dai vettori $\vec{r}_{c,i}$ (vedi Fig.\ref{fig:DTA}).
\begin{equation}
DTA = \min_{\vec{r}_{c,i}} \left|\vec{r}_{m} - \vec{r}_{c,i}\right|
\end{equation}
L'utilizzo della distanza di accordo come criterio di confronto è consigliata dal protocollo ESTRO per le valutazioni di accettabilità delle zone ad alto gradiente ($\delta D > 3\%\,$mm$^{-1}$) (es. build-up delle PDD e penombre dei profili (zona $\delta_2$ in Fig.\ref{fig:accuracy_zones}a)) .
\end{description}

\begin{figure}
\centering
\includegraphics[width=.5\textwidth]{./cap2/DTA.png}
\caption{Figura schematica del computo della distanza di accordo (DTA).}
\label{fig:DTA}
\end{figure}

I valori di tolleranza in differenza di dose e DTA (Tab.\ref{tab:tol}) oscillano tra il 2\% - 2 mm, per geometrie semplici, (es. campo quadrato, mezzo omogeneo) e il 5\% - 3 mm per i calcoli più complessi (es. dose fuori campo in condizioni di disomogeneità e asimmetria).

Una metodologia conveniente per eseguire una valutazione combinata dei criteri di differenza di dose e distanza di accordo è stata sviluppata da Low et al. \cite{Low1998}. Essa si basa sul combinare queste due quantità e le loro tolleranze per costruire un indice adimensionale denominato \textit{$gamma$-index} (lettera greca per `c' che sta per `combined-index'):
\begin{equation}
\gamma = \min_{\vec{r}_{c,i}} \sqrt{\frac{|\vec{r}_{m}-\vec{r}_{c,i}|^2}{\Delta r}   + \frac{\left[D_{m}(\vec{r}_{m})-D_{c}(\vec{r}_{c,i})\right]^2}{\Delta D} }
\label{eq:gamma}
\end{equation}
dove i pedici `$m$' e `$c$' indicano `misurato' e `calcolato' rispettivamente per le distanze ($\vec{r}$) e le dosi ($D$) mentre $\Delta r$ e $\Delta D$ costituiscono le tolleranze per la distanza di accordo e la differenza di dose. Il criterio di accettabilità viene soddisfatto nel punto di interesse se risulta $\gamma < 1$.

\begin{figure}[!t]
\centering
\includegraphics[width=.9\textwidth]{./cap2/pdd10x10.png}
\caption{Confronto tra una PDD misurata e calcolata con il criterio del livello di confidenza dell'indice $\gamma$. Dalla distribuzione dei valori dell'indice $\gamma$ vengono calcolate la media e la deviazione standard e applicata la formula di Venselaar \eqref{eq:clgamma} per il calcolo del livello di confidenza dell'indice $\gamma$. Nel caso indicato in figura $CL(\gamma)=0.33$}
\label{fig:gamma10x10}
\end{figure}

Le raccomandazioni ESTRO sconsigliano di applicare il criterio di accettabilità singolarmente per tutti i punti della curva di dose. Questo perché potrebbe verificarsi che la percentuale di punti che non rispetta il criterio di accettabilità (i.e. $\gamma > 1$) sia esigua rispetto al numero totale di punti valutati. Per questo motivo è stato proposto di utilizzare un criterio che consideri globalmente tutti i punti della curva dosimetrica in un unico indice. Questo indice è detto livello di confidenza dell'indice $\gamma$ ed è stato introdotto da Venselaar et al.\cite{Venselaar2001}:
\begin{equation}
CL(\gamma) = \bar{\gamma} + 1.5\,\sigma(\gamma)
\label{eq:clgamma}
\end{equation}
dove $\bar{\gamma}$ è la media di tutti i valori dell'indice $\gamma$ calcolati per ogni punto della curva di dose e $\sigma(\gamma)$ è la loro deviazione standard (vedi Fig.\ref{fig:gamma10x10}).
Il confronto tra una curva di dose misurata e la corrispettiva calcolata risulta in tolleranza se il livello di confidenza dell'indice $\gamma$ risulta minore di 1 ($CL(\gamma) < 1$).


\subsection{Accuratezza richiesta per le tecniche avanzate (IMRT e VMAT). La problematica dei piccoli campi di irradiazione.}
\label{sec:accu_spec}
A differenza della 3D-CRT, le tecniche avanzate di irradiazione realizzano una distribuzione di dose modulata all'interno del medesimo fascio di irradiazione (\textit{Intensity-modulated-radiation-therapy o IMRT}) con il beneficio di ottenere una maggiore conformazione della dose attorno al bersaglio \cite{ICRU2010} (Fig.\ref{fig:3D_IMRT}).\\
\begin{figure}
\centering
\includegraphics[width=\textwidth]{./cap2/3D_IMRT.png}
\caption{Differenza tra fasci di irradiazione conformati (3D-CRT) e fasci erogati in tecnica ad intensità modulata (IMRT).}
\label{fig:3D_IMRT}
\end{figure}
La modulazione della dose può essere realizzata in modalità \textit{step-and-shoot} (SMLC), ossia sommando una serie di fasci caratterizzati da diverse collimazioni (segmenti) \cite{Bortfeld1994}, oppure in modalità \textit{dinamica}  (DMLC), mediante la quale la modulazione viene realizzata muovendo dinamicamente il multi-leaf-collimator \cite{LING1996}. Più recentemente, è stata introdotta un'ulteriore modalità detta \textit{arcoterapia volumetrica} (VMAT) che realizza una distribuzione di dose modulata collimando il fascio durante la rotazione del gantry e modificando contemporaneamente il rateo di dose \cite{Otto2008}.\\
La caratteristica che accomuna tutte queste tecniche è il largo uso di campi di piccole dimensioni (i.e. $<4x4$ cm$^2$ \cite{Das2008}). Per questo motivo, per il commissioning di un TPS dedicato alla pianificazione di trattamenti IMRT o VMAT, è necessario estendere le misure di PDD, profili e output factor ai campi piccoli ed anche rivalutare l'accuratezza tollerabile per un calcolo dosimetrico.

La dosimetria dei piccoli campi di irradiazione presenta varie criticità \cite{Das2008} tra cui:
\begin{itemize}
\item Mancanza di equilibrio di particelle cariche (CPE) laterale.
\begin{itemize}
\item[-] Questo effetto si realizza in quanto le dimensioni del campo sono comparabili con il range medio degli elettroni secondari.
\end{itemize}
\item Apertura dei collimatori comparabili con la dimensioni della sorgente proiettate a livello di questi.
\begin{itemize}
\item[-] Questo crea un doppio effetto che consiste in una forte riduzione della dose sull'asse centrale del fascio assieme ad una modificazione della forma del profilo (forma ogivale e allargamento della penombra) (vedi Fig.\ref{fig:small_eff}a).
\end{itemize}
\item Dimensioni dei detector comuni comparabili con le dimensioni del campo.
\begin{itemize}
\item[-] Ciò può portare ad un effetto di \textit{volume averaging} indicato nella Fig.\ref{fig:small_eff}b che si traduce in una sottostima del massimo della dose al centro e ad una modificazione delle penombre.
\end{itemize}
\end{itemize}
\begin{figure}[!t]
\centering
a)\includegraphics[width=.7\textwidth]{./cap2/small_eff1.png}
b)\includegraphics[width=.7\textwidth]{./cap2/small_eff2.png}
\caption{(a) la sovrapposizione delle penombre dei collimatori (legate alle dimensioni della sorgente primaria) porta ad una modificazione della forma del profilo di dose (forma ogivale e penombre allargate) assieme ad una forte riduzione della dose al centro. (b) un detector di dimensioni comparabili con le dimensioni del profilo può portare ad una sottostima della dose a causa dell'effetto di \textit{volume averaging}.}
\label{fig:small_eff}
\end{figure}

Queste condizioni di misura sono lontane dalle tipiche condizioni di riferimento dettate dai consolidati protocolli di dosimetria \cite{Almond1999,Andreo2006} pensati per la 3D-CRT. Per minimizzare le incertezze che derivano dalle criticità dei piccoli campi, negli anni sono stati sviluppati una serie di detector di nuova generazione quali micro-camere a ionizzazione, rivelatori a semiconduttore, rivelatori a scintillazione etc., con l'intento comune di ridurre le dimensioni del volume sensibile, preservando le caratteristiche di affidabilità delle camere a ionizzazione comunemente impiegate nell'ambito della dosimetria per 3D-CRT (linearità della risposta con la dose, indipendenza dall'energia, indipendenza dal rateo di dose\ldots).\\
Una estensiva review dei detector, delle loro problematiche e delle tecniche di misura consigliate per piccoli campi è stata recentemente pubblicata dal task group (TG) 120 dell'associazione americana dei fisici medici (AAPM) \cite{Low2011}. Sulla base dei risultati passati in rassegna dal TG-120, la comunità scientifica dell'AAPM e della IAEA è al lavoro congiuntamente per aggiornare i classici protocolli di dosimetria ed emettere delle nuove raccomandazioni che permettano una misura accurata della dose anche in presenza delle succitate criticità. In conclusione, una parte rilevante dell'accuratezza richiesta nel calcolo della dose in IMRT e VMAT è legata all'accuratezza con cui viene effettuata la dosimetria dei piccoli campi in quanto parti rilevanti della modellizzazione del TPS si basano su queste misurazioni.

Per quanto riguarda l'accuratezza legata al calcolo, le indicazioni relative all'accuratezza di un TPS per IMRT sono state studiate dal task group 119 della AAPM \cite{Ezzell2009}. Il report suggerisce di conservare ed estendere ai campi piccoli le tolleranze per 3D-CRT riportate in Tab.\ref{tab:tol} e di revisionare la formula di Venselaar \eqref{eq:clgamma} che diventa:
\begin{equation}
CL(\gamma)_{\text{IMRT}} = \bar{\gamma} + 1.96\,\sigma(\gamma)
\end{equation}
Oltre ad indicare i criteri di accettazione per le curve di dose, il TG-119 riporta anche delle tolleranze di accettabilità per una serie di test che simulano delle comuni situazioni cliniche e che sono stati presi in considerazione nelle fasi finali del commissioning del TPS. 

\section[Scelte adottate per le misure]{Scelte adottate per le misure\protect\footnote{Le misure e la conseguente modellizzazione del LINAC sono presentate in questo lavoro per un fascio di energia pari a $6\,$MV. Il processo è stato ripetuto per un'altra energia pari a $15\,$MV unicamente per il commissioning della 3D-CRT e non verrà discusso in quanto analogo al caso precedente.}}

\subsection{PDD e Profili di dose}
Il LINAC oggetto di questa tesi è un modello Trilogy\textsuperscript{\textcopyright} prodotto dalla Varian Medical Systems. Esso è progettato per poter erogare trattamenti radioterapici in tecnica conformazionale o ad intensità modulata (IMRT) step-and-shoot e dinamica fino ad una dimensione di campo massima $40x40\,$cm$^2$. \`E inoltre in grado di erogare trattamenti volumetrici ad arco con intensità e rateo di dose modulati (VMAT) fino ad una dimensione di campo massima $30x30\,$cm$^2$. Oltre a queste caratteristiche legate all'erogazione, è capace di effettuare uno studio di tomografia computerizzata del paziente prima del trattamento, in modo da verificare in tre dimensioni l'accurata collocazione sia del paziente in sé sia dei suoi organi interni, rispetto alle posizioni pianificate.

La distanza tra la sorgente di radiazione e l'acqua contenuta del fantoccio di misura (SSD) è stata posta a $90\,$cm sulla base delle raccomandazioni della ditta ed anche del report 106 dell'AAPM \cite{Das2008a} che indica $90\,$cm come la SSD più vicina alle condizioni dei trattamenti più comuni.

Seguendo le linee guida AAPM TG-120 per la scelta dei detector \cite{Low2011} e tenendo conto delle raccomandazioni della ditta produttrice del TPS (Tab.\ref{tab:meas}), le scelte effettuate per le misure di PDD e profili di dose sono state le seguenti:
\begin{itemize}
\item Dimensioni di campo (in cm$^2$) $5x5$, $7x7$, $10x10$, $15x15$, $20x20$, $30x30$ e $40x40$ misurate con detector a camera a ionizzazione modello CC13 prodotto dalla IBA Dosimetry (volume attivo: $0.13\,$cm$^3$).
\item Dimensioni di campo (in cm$^2$) $1x1$, $2x2$, $3x3$ e $4x4$ misurate con detector a semiconduttore (diodo) modello PFD prodotto dalla IBA Dosimtery (volume attivo: $0.09\,$mm$^3$).
\end{itemize}
%Queste scelte ricalcano le raccomandazioni dei consolidati protocolli di dosimetria per quanto riguarda l'utilizzo della camera a ionizzazione per i campi al di sopra di $4x4\,$cm$^2$ mentre considerano le nuove evidenze sperimentali \cite{Das2008a,Low2011} riguardo l'utilizzo di detector di piccole dimensioni per i campi al di sotto di $5x5\,$cm$^2$. Nello specifico, 
L'esigenza di ridurre il volume del detector per i campi piccoli è mostrata in Fig.\ref{fig:pen_of}a dove vengono confrontate le penombre dei profili di dose misurate con vari detector tra cui quelli utilizzati nell'ambito di questo lavoro.
\begin{figure}[!t]
\centering
a)\includegraphics[width=.75\textwidth]{./cap2/pen_smear.png}\\
b)\includegraphics[width=.75\textwidth]{./cap2/OF_uncert.png}
\caption{(a) Effetto di smussamento della penombra dei profili dovuto al volume esteso delle camere a ionizzazione confrontato con scansioni effettuate con detector di dimensioni ridotte \cite{Das2008a}. (b) misura degli output factor a piccoli campi a seconda del detector impiegato\cite{Das2008}.}
\label{fig:pen_of}
\end{figure}
Si può notare come le camere a ionizzazione con estesi volumi sensibili ($0.6\,$cc e $0.3\,$cc) portino ad una sovrastima della penombra a causa dell'effetto di volume-averaging. L'effetto è tanto più trascurabile quanto più viene diminuita la dimensione del detector (es. micro-camera a ionizzazione con volume sensibile di $0.125\,$cc oppure detector a semiconduttore come PFD e SFD). L'accurata misura delle penombre, è di cruciale importanza in quanto vedremo che la modellizzazione delle dimensioni della sorgente primaria è tanto più precisa quanto più lo sono le misure di penombra dei campi di piccole dimensioni.

\subsection{Output factor}
Come già introdotto nella Sez.\ref{sec:dos_rel}, gli output factor (OF) costituiscono misure di punto relative e si determinano per ogni dimensione campo di cui sono state acquisite le PDD e i profili con la formula:
\begin{equation}
\label{eq:OF}
OF(XxY)=\frac{D(XxY)}{D(10x10)}
\end{equation}
dove $D(XxY)$ è la lettura di dose per un campo di dimensioni $XxY\,$cm$^2$ e $D(10x10)$ è la lettura di dose per il campo di riferimento ($10x10\,$cm$^2$). Tutte le letture di dose sono state effettuate a centro asse e a $10\,$cm di profondità.
%\footnote{In dosimetria relativa il termine `dose' è utilizzato come sinonimo di carica integrata raccolta dal rivelatore per un fissato intervallo di tempo.  Ciò non è da confondere con la `dose' in dosimetria assoluta che comporta un processo di misura più complesso (Sez.\ref{sec:dose_ass}).}.

Seguendo le indicazioni delle ditta produttrice del TPS \cite{RaySearchLaboratories2014}, gli OF sono stati misurati per ogni dimensione di campo con il medesimo detector utilizzato per le misure di PDD e profili di dose. Mentre per i campi al di sopra di $4x4\,$cm$^2$ è stata impiegata una camera a ionizzazione secondo una procedura consolidata per la 3D-CRT \cite{Andreo2006}, il rivelatore a semiconduttore PFD utilizzato per i campi piccoli può presentare delle criticità. Varie evidenze scientifiche riassunte dall'AAPM TG-120 \cite{Low2011} hanno dimostrato che la classe di dosimetri basata su semiconduttore al silicio tende a sovrastimare la lettura di dose \cite{Low2011}. Ciò è dovuto al più alto numero atomico del silicio rispetto al numero atomico medio dell'acqua che comporta un aumento dell'efficienza di rivelazione dei fotoni a bassa energia\footnote{Fotoni di bassa energia interagiscono principalmente per effetto fotoelettrico la cui probabilità di accadimento è proporzionale a $Z^3$.}. L'effetto è marcato per campi grandi (i.e. $> 4x4\,$cm$^2$) in cui i fotoni a bassa energia aumentano in percentuale. Un tipico rimedio a ciò consiste nello schermare il volume di silicio con un materiale ad alta densità (tungsteno nel caso del PFD) che assorbe i fotoni a bassa energia per compensare l'effetto di sovra-risposta. Tuttavia, sebbene si recuperi la sovra-risposta per campi grandi, il materiale ad alta densità nel detector comporta degli effetti di scatter che perturbano la lettura di dose causando una sovra-risposta per i campi piccoli \cite{Griessbach2005}.

Per poter effettuare una valutazione dell'incertezza degli OF misurati con il rivelatore a semiconduttore PFD, è stato quindi condotto uno studio che ha implicato l'utilizzo di una serie di detector di differente natura. In particolare è stato effettuato un interconfronto dei rivelatori indicati nella Tab.\ref{tab:OF_inter}.\\ I risultati di questo interconfronto sono riportati in Fig.\ref{fig:OF_res}b e possono essere comparati qualitativamente con la Fig.\ref{fig:pen_of}b pubblicata in letteratura \cite{Das2008}.
\begin{table}[!t]
\centering
\arrstr{1.3}
\begin{threeparttable}
\begin{tabular}{llll}
\toprule
Nome modello & Tipo & Produttore & Volume attivo (cm$^3$)\\
\midrule
CC13 & CI\tnote{1} & IBA Dosimetry & $0.13$\\
CC01 & CI & IBA Dosimetry & $0.01$\\
Exradin A26 & CI & Standard Imaging & $0.015$ \\
Exradin W1 & SC\tnote{2} & Standard Imaging & $0.0024$ \\
PFD & Diodo SI\tnote{3} & IBA Dosimetry & $0.00009$ \\
SFD & Diodo SI & IBA Dosimetry & $0.00001$ \\
Razor & Diodo SI & IBA Dosimetry & $0.000006$ \\
\bottomrule
\end{tabular}
\begin{tablenotes}[para]
\item[1] CI: Camera a ionizzazione
\item[2] SC: Scintillatore
\item[3] SI: Semiconduttore (Silicio)
\end{tablenotes}
\end{threeparttable}
\caption{Detector utilizzati per lo studio degli output factor a piccoli campi.}
\label{tab:OF_inter}
\end{table}
\begin{figure}[!t]
\centering
a)\includegraphics[width=.8\textwidth]{./cap2/OF_plots/OFCC13.eps}\\
b)\includegraphics[width=.8\textwidth]{./cap2/OF_plots/OFSmall.eps}
\caption{(a) output factor misurati con la camera a ionizzazione; da notare è la normalizzazione ($OF=1$) per il campo $10x10\,$cm$^2$. (b) interconfronto tra vari detector nella stima degli output factor dei piccoli campi.}
\label{fig:OF_res}
\end{figure}
Si può notare come la misura degli OF per piccoli campi presenti un certo grado di variabilità a seconda del detector utilizzato. Le variabilità più ampie si riscontrano per i campi di dimensione $\leq 2x2\,$cm$^2$ (superiori al $5\%$, vedi Tab.\ref{tab:delta_OF}). 

\begin{table}
\centering
\arrstr{1.3}
\begin{tabular}{cllllll}
\toprule
  & \multicolumn{6}{c}{$\Delta$OF\textsubscript{PFD} vs.}\\
  \cmidrule{2-7}
 
Field Size (cm$\,x\,$cm) & CC13 & CC01 & A26 & W1 & SFD & Razor\\
\midrule
$1x1$ &        & $8.6\%$ & $9.6\%$ & $5.7\%$ & $8.3\%$ & $9.1\%$\\
$2x2$ & $3.2\%$ & $3.5\%$ & $2.1\%$ & $0.6\%$ & $5.4\%$ & $6.1\%$\\
$3x3$ & $1.4\%$ & $2.5\%$ & $1.2\%$ &  &      & $5.1\%$ \\
$4x4$ & $1.1\%$ & $1.9\%$ & $1.0\%$ & $-0.3\%$ & $3.8\%$ & $4.4\%$ \\
$5x5$ & $0.8\%$ & $1.2\%$ & $0.8\%$	&         & $3.1\%$ & $3.7\%$ \\
$7x7$ & $0.4\%$ & $0.8\%$ & $0.2\%$	&         &         &         \\
\bottomrule
\end{tabular}
\caption{Variabilità degli output factor misurati con i diversi detector espressi come differenza percentuale rispetto al detector scelto per le misure di commissioning (PFD della IBA Dosimetry).}
\label{tab:delta_OF}
\end{table}

Il diodo PFD, in accordo con il comportamento atteso per campi grandi \cite{Griessbach2005}, misura degli OF simili a quelli misurati con la camera a ionizzazione CC13. In particolare, per campi $\geq 5x5\,$cm$^2$ la deviazione tra il PFD e la camera CC13 risulta inferiore all'$1\%$ (Tab.\ref{tab:delta_OF}). Per campi piccoli ($\leq 4x4$cm$^2$) si nota invece una sovrastima dell'ouput factor che diventa rilevante per il campo $1x1\,$cm$^2$ ($\Delta > 5\%$ ).

Parallelamente ai diodi schermati, esistono in commercio anche detector basati su silicio non schermato (i.e. SFD e Razor della IBA Dosimetry). Per questi detector l'effetto di sovrastima dell'OF a piccoli campi è ridotto, tuttavia viene amplificato quello a campi grandi. Le correnti raccomandazioni di misura degli OF \cite{Andreo2006,RaySearchLaboratories2014} stabiliscono come campo di riferimento quello di dimensioni $10x10\,$cm$^2$. La lettura di dose per questo campo, effettuata con un diodo non schermato, risulta sovrastimata per l'abbondanza dei fotoni a bassa energia \cite{Griessbach2005}. Sovrastimando la lettura di riferimento, gli OF per campi più piccoli risulteranno sottostimati. Questo effetto è visibile nella Fig.\ref{fig:OF_res}b in cui risulta chiara la sistematicità della sottostima degli OF misurati con i diodi non schermati (SFD e Razor), rispetto a tutti gli altri detector.

A causa delle dimostrate criticità nella misura degli OF a piccoli campi, è stato proposto di revisionare i protocolli correnti introducendo, tra le altre cose, una correzione alla misura degli OF che tiene conto della geometria di misura e della natura del detector utilizzato \cite{Alfonso2008}. In particolare l'Eq.\eqref{eq:OF} si aggiunge di un fattore:
\begin{equation}
OF(XxY)=\frac{D(XxY)}{D(10x10)}\times k
\end{equation}
dove il fattore $k$ dipende dal particolare detector, dalle dimensioni del campo, dalla qualità del fascio, dalla profondità di misura dell'OF etc. e serve a compensare le criticità legate alla natura del detector.\\
I fattori $k$ si calcolano con metodo Monte Carlo simulando tutto il processo di irradiazione e raccolta della ionizzazione da parte del particolare detector. Queste simulazioni sono condotte da vari gruppi di ricerca affiliati al task group n. 155 della AAPM e i risultati verranno inclusi nel report contenente le raccomandazioni per la dosimetria a piccoli campi \cite{AAPMTG155}. 

Tuttavia, al tempo di redazione di questo lavoro (Marzo 2016), il report risulta ancora in sviluppo per cui una correzione degli OF misurati con un certo detector va valutata con cautela. Considerando le tolleranze nella Tab.\ref{tab:tol} a pag.\pageref{tab:tol}, estese anche ai campi piccoli \cite{Low2011} e notando che la misura di OF corrisponde ad una geometria semplice di irradiazione in un mezzo omogeneo, si può adottare una soglia del $2\%$ sull'incertezza associata agli OF. Osservando la Tab.\ref{tab:delta_OF}, si nota che il detector PFD fornisce valori in accordo con il detector Exradin W1 fino ad un campo di dimensioni $2x2\,$cm$^2$. Il detector Exradin W1 basato su un materiale scintillante è stato dimostrato non avere fattori di correzione Monte Carlo rilevanti fino a campi di dimensione $0.5x0.5\,$cm$^2$ \cite{Francescon2014} per cui è assunto come benchmark. Alla luce di ciò, la scelta adottata nelle misure degli OF è stata quella di ritenere accettabili le misure effettuate con il rivelatore PFD fino ad un campo di dimensioni $2x2\,$cm$^2$ e di limitare il commissioning del TPS a questa dimensione di campo minima. Questa scelta è stata tradotta successivamente in una limitazione della dimensione di campo minima impiegabile nella pianificazione del trattamento pari a $2x2\,$cm$^2$.

%INDAGINE SOTTO INTERESSANTE MA RIMOSSA PER BRIVTIà
%A titolo esplorativo e per gli scopi di questo lavoro, è stata tuttavia indagata la possibilità di utilizzare delle correzioni per le misure di OF con i rivelatori PFD e CC01 recentemente pubblicate da uno dei gruppi affiliati al TG-155 \cite{Benmakhlouf2014}.\\
%I risultati di questa speculazione sono riportati in Fig.\ref{fig:OFMC} e in Tab.\ref{tab:OFMC}. 
%\begin{figure}[!t]
%\centering
%\includegraphics[width=.65\textwidth]{./cap2/OF_plots/OFSmallpreMC.eps}\\
%\includegraphics[width=.65\textwidth]{./cap2/OF_plots/OFSmallpostMC.eps}
%\caption{Confronto degli OF misurati con e senza correzione Monte Carlo secondo la pubblicazione \cite{Benmakhlouf2014}. Le misure effettuate con lo scintillatore Exradin W1 sono riportate e fungono da benchmark in quanto è stato dimostrato che le correzioni per questo detector sono trascurabili \cite{Francescon2014}.}
%\label{fig:OFMC}
%\end{figure}
%\begin{table}[!t]
%\centering
%\arrstr{1.3}
%\begin{threeparttable}
%\begin{tabular}{clcl}
%\toprule
%  & \multicolumn{3}{c}{$\Delta$PFD\tnote{1} vs.}\\
%  \cmidrule{2-4}
%Field Size (cm$\,x\,$cm$^2$) & CC01\tnote{1} & W1 & SFD\tnote{1} \\
%\midrule
%$1x1$ &  $4.2\%$ & $3.3\%$  & $2.0\%$ \\
%$2x2$ &  $1.8\%$ & $-1.1\%$ & $1.5\%$ \\
%$3x3$ &  $1.4\%$ &          & $1.2\%$ \\
%$4x4$ &  $1.0\%$ & $-0.3\%$ & $0.9\%$  \\
%\bottomrule
%\end{tabular}
%\begin{tablenotes}
%\item[1] Misure corrette con i fattori Monte Carlo \cite{Benmakhlouf2014}.
%\end{tablenotes}
%\end{threeparttable}
%\caption{Deviazioni tra gli OF misurati con il PFD e gli altri detector considerando i fattori di correzione Monte Carlo.}
%\label{tab:OFMC}
%\end{table}
%Da notare è che la correzione Monte Carlo contribuisce a ridurre l'incertezza nella stima degli OF di tutti i detector, avvicinandosi alla misura effettuata con il detector a scintillazione Exradin W1 specie per il campo minimo $1x1\,$cm$^2$.\\
%Dal confronto del diodo PFD con il detector di riferimento Exradin W1 (Tab.\ref{tab:OFMC}), si nota che la scelta di troncare la misura degli OF al campo $2x2\,$cm$^2$ garantisce una precisione della misura dell'OF entro il $2\%$ applicando o meno la correzione Monte Carlo.


\subsection{MLC}
In radioterapia conformazionale l'MLC ha unicamente la funzione di sagomare il campo ai bordi del target. D'altra parte, nelle tecniche avanzate IMRT e VMAT, la modulazione di intensità si effettua combinando tra loro diverse collimazioni (detti segmenti, Fig.\ref{fig:IMRT_Segments}). Per questo motivo è necessario tenere in conto maggiormente i dettagli costruttivi dell'MLC nella modellizzazione del TPS.

\begin{figure}
\centering
\includegraphics[width=\textwidth]{./cap2/IMRT_Segments_2.jpg}
\caption{Segmenti sagomati con l'MLC per realizzare la modulazione di intensità.}
\label{fig:IMRT_Segments}
\end{figure}

L'MLC oggetto di questa tesi è prodotto dalla Varian Medical Systems (modello Millenium 120). Esso è dotato di due banchi di 60 lamelle che proiettano una dimensione nel piano dell'isocentro di $0.5\,$cm (prime 30 lamelle a partire dal centro) e di $1\,$cm per le rimanenti. In Fig.\ref{fig:MLC_details} sono riportati alcuni dettagli costruttivi.

\begin{figure}[!t]
\centering
a)\includegraphics[width=.35\textwidth]{./cap2/MLC_leaf_varian.png}
b)\includegraphics[width=.23\textwidth]{./cap2/MLC_side.png}
c)\includegraphics[width=.23\textwidth]{./cap2/MLC_front.png}
\caption{Foto e schemi costruttivi dell'MLC Millenium 120.}
\label{fig:MLC_details}
\end{figure}

In particolare i più importanti consistono in:
\begin{description}
\item[\textit{Rounded leaf tip:}] la parte finale del leaf è arrotondata. Questo espediente è adottato per assicurare che i profili di dose collimati dal solo MLC abbiano la stessa penombra per ogni dimensione di campo \cite{Galvin1993a} (Fig\ref{fig:MLC_details}b).
\item[\textit{Tongue and groove:}] il bordo laterale del leaf presenta alternativamente delle sporgenze e rientranze in modo da minimizzare la trasmissione tra un leaf e l'altro (inter-leaf) (Fig\ref{fig:MLC_details}c).
\end{description}

Questi dettagli costruttivi comportano degli effetti dosimetrici normalmente trascurabili in 3D-CRT ma che possono diventare rilevanti nelle tecniche ad intensità modulata a causa della sovrapposizione dei vari segmenti.
\begin{figure}[!t]
\centering
a)\includegraphics[width=.35\textwidth]{./cap2/MLC_tip-tg.png}
b)\includegraphics[width=.5\textwidth]{./cap2/MLC_tip-tg_3D.png}
\caption{(a) MLC visto a partire dalla sorgente (\textit{beam's eye view}) con indicate le zone per cui la dose è influenzata dai dettagli costruttivi. Nelle zone evidenziate la trasmissione del MLC è calcolata come la radice quadrata della trasmissione nominale. (b) visione 3D dell'MLC con fascio proveniente da destra.}
\label{fig:MLC_Regions}
\end{figure}
In Fig.\ref{fig:MLC_Regions} sono indicate le zone critiche in cui la particolare struttura del leaf (tip e tongue\&{}groove) influenza la distribuzione di dose.\\
I tipici effetti dosimetrici dovuti alla punta arrotondata dei leaf e alla struttura tongue\&{}groove consistono in sovra o sottodosaggi nelle zone di giunzione di campi adiacenti così come mostrato nelle Fig.\ref{fig:MLC_tip_effect} e \ref{fig:MLC_TG_effect}.
\begin{figure}[!t]
\centering
\includegraphics[width=.35\textwidth]{./cap2/tip5.png}
\includegraphics[width=.35\textwidth]{./cap2/tip6.png}\\\vspace{.3cm}
\includegraphics[width=.7\textwidth]{./cap2/MLC_Plots/Abutted/abutted_m.eps}
\caption{La punta arrotondata del leaf comporta un effetto dosimetrico evidente in caso di campi adiacenti come in figura. Nel nostro caso le penombre dei due campi si sommano dando luogo ad un incremento della dose (a \textit{spike}) nella zona di giunzione. I profili di dose mostrati sono acquisiti ad una profondità di $10\,$cm in fantoccio ad acqua con il detector Razor (IBA Dosimetry, vedi Tab.\ref{tab:OF_inter} a pag.\pageref{tab:OF_inter}).}
\label{fig:MLC_tip_effect}
\end{figure}
\begin{figure}
\centering
\includegraphics[width=.35\textwidth]{./cap2/TG1.png}
\includegraphics[width=.35\textwidth]{./cap2/TG2.png}\\\vspace{.3cm}
\includegraphics[width=.7\textwidth]{./cap2/MLC_Plots/TG/TG_Field1-2.eps} \\
\includegraphics[width=.7\textwidth]{./cap2/MLC_Plots/TG/TG_FieldTotm.eps} 
\caption{La somma di campi adiacenti sul bordo laterale del leaf evidenzia dei sottodaggi nelle zone di giunzione dovuti alla struttura tongue\&{}groove. I profili di dose mostrati sono acquisiti ad una profondità di $10\,$cm in fantoccio ad acqua con il detector PFD (IBA Dosimetry, vedi Tab.\ref{tab:OF_inter}).}
\label{fig:MLC_TG_effect}
\end{figure}

La scelta per quanto riguarda le misure effettuate per modellizzare l'MLC è dunque quella di utilizzare delle scansioni che esaltino l'effetto di leaf tip e di tongue\&{}groove come quelle mostrate nelle Fig.\ref{fig:MLC_tip_effect} e \ref{fig:MLC_TG_effect}. Per poter evidenziare in maniera accurata questi effetti di composizione dei campi, è necessario utilizzare dei detector che modifichino il meno possibile le penombre dei profili (i.e. con un volume sensibile minimo).

In particolare sono stati utilizzati i diodi PFD e Razor (IBA Dosimetry) per le seguenti scansioni:\vspace*{.2cm}

\textbf{Effetto di \textit{leaf-tip}:}
\begin{itemize}
\item[-] Profili lungo la direzione di movimento dei leaf (crossline) di campi quadrati collimati dai soli leaf con diodo PFD (IBA Dosimetry), in fantoccio ad acqua e a profondità $10\,$cm. Queste misure permettono di calibrare finemente la posizione dei leaf all'interno del TPS\footnote{Questa operazione è necessaria perché solitamente la posizione nominale dei leaf viene leggermente alterata sulla base di una calibrazione effettuata dalla ditta produttrice per far corrispondere il campo luce con il campo definito dai raggi.}.
\item[-] Profili crossline di campi complementari adiacenti sul lato della punte dei leaf (Fig.\ref{fig:MLC_tip_effect}) con diodo Razor (IBA Dosimetry), in fantoccio ad acqua, a profondità $10\,$cm. Queste misure sono state utilizzate per modellizzare l'effetto da punta arrotondata.
\item[-] Profili di campi complementari come i precedenti, a profondità $1.5\,$cm e $20\,$cm per verificare la bontà della modellizzazione anche lontano dalle condizioni di riferimento.
\end{itemize}

\textbf{Effetto di \textit{tongue\&{}groove:}}
\begin{itemize}
\item[-] Profili di campi complementari adiacenti sul lato del bordo del leaf (Fig.\ref{fig:MLC_tip_effect}), con diodo PFD (IBA Dosimetry), lungo la direzione perpendicolare rispetto al movimento dei leaf (inline), in fantoccio ad acqua e a profondità $10\,$cm. Queste misure sono utilizzate per la modellizzazione dell'effetto di tongue\&{}groove.
\item[-] Profili come i precedenti a profondità $5\,$cm per poter verificare la modellizzazione in condizioni diverse dalla profondità di riferimento.
\end{itemize}




\section{Scelte adottate per la modellizzazione}
Tutte le misure elencate nelle sezioni precedenti, sono state inserite nel modulo del TPS denominato RayPhysics in cui è possibile sviluppare un modello dosimetrico del LINAC. Il processo di modellizzazione consiste nell'ottimizzare una serie di parametri del motore dosimetrico implementato in RayStation (Sez.\ref{sec:algo_Ray}) i quali sono collegati a quantità o fenomeni fisici. Il fine di una modellizzazione è quello di riprodurre le misure sperimentali con un certo grado di accuratezza dipendente dalla tecnica di irradiazione. Nell'ambito di questo lavoro il grado di accuratezza desiderato è quello che viene richiesto per un TPS dedicato alla pianificazione di trattamenti sia in tecnica 3D-CRT (Sez.\ref{sec:accu_3D}) che in tecniche speciali IMRT/VMAT (Sez.\ref{sec:accu_spec}).

I parametri da ottimizzare durante la modellizzazione sono dipendenti l'uno dall'altro in ordine gerarchico. Per questo motivo è necessario seguire un ben determinato schema per evitare di giungere a soluzioni che, pur riproducendo i risultati sperimentali, trovano poco riscontro con la fisica di base. Gli step da seguire per una accurata modellizzazione sono indicati dalla ditta \cite{RaySearchLaboratories2014} e sono stati recentemente discussi anche da Mzenda et al.\cite{Mzenda2014} (vedi Fig.\ref{fig:modeling_steps}).
\begin{figure}
\centering
\includegraphics[width=.8\textwidth]{./cap2/ModelingSteps/ModelingSteps.eps}
\caption{Step da seguire per una accurata modellizzazione \cite{Mzenda2014}.}
\label{fig:modeling_steps}
\end{figure}

\subsection{PDD - Spettro di energia dei fotoni primari}
Il primo step della modellizzazione di un LINAC consiste nell'ottimizzazione dello spettro di energia dei fotoni primari. Questa quantità fisica è una quantità continua e rappresenta la fluenza di fotoni corrispondenti ad una determinata energia in funzione dell'energia stessa. La misura diretta dello spettro di energia in uscita da un LINAC è complessa e richiede strumentazioni normalmente non disponibili nelle aziende ospedaliere. D'altra parte, l'andamento della parte discendente della PDD risulta fortemente legato allo spettro \cite{Khan2010} e questa caratteristica viene impiegata per determinarlo indirettamente.

Il TPS RayStation discretizza uno spettro fotonico di energia $6\,$MV con 10 bin di energia 0.5, 1, 1.5, 2, 2.5, 3, 3.5, 4, 5 e 6 MeV. In RayPhysics sono implementati due tool di ottimizzazione dello spettro fotonico, l'uno detto \textit{parametrico} e l'altro \textit{non-parametrico}. Entrambi questi tool hanno come target massimizzare l'accordo delle PDD calcolate con le PDD misurate nella zona discendente. Il tool parametrico ottimizza delle costanti di fit di una forma funzionale che è implementata in RayPhysics e riproduce analiticamente una serie di spettri clinici \cite{RaySearchLaboratories2014}. Lo spettro continuo ottenuto dalla forma funzionale viene poi integrato e discretizzato nei bin citati precedentemente. Il tool non parametrico d'altra parte, ottimizza direttamente i pesi dei singoli bin con un metodo iterativo.

Il metodo adottato per modellizzare lo spettro fotonico consiste in due step:
\begin{enumerate}
\item Una prima ottimizzazione viene effettuata utilizzando il tool parametrico. Questa scelta permette di partire da uno spettro che riproduce quanto più possibile le PDD (parte discendente) mantenendo però una distribuzione basata su principi fisici.
\item Una volta raggiunto l'accordo migliore ottenibile con il tool parametrico, si è scelto di utilizzare il tool non parametrico effettuando poche iterazioni (da tre ad un massimo di dieci). La ragione di questa scelta sta nel riconoscere che lo spettro analitico, a sua volta discretizzato, può non riprodurre completamente la fenomenologia che da luogo alle curve PDD. Per questo motivo è necessario apportare delle correzioni non-analitiche a patto che non venga perturbata eccessivamente la distribuzione iniziale. Come regola di massima, si è cercato di mantenere i valori dei singoli bin entro il $20-30\%$ del loro valore iniziale.
\end{enumerate}

Lo spettro fotonico ottimizzato secondo la tecnica descritta è riportato in Fig.\ref{fig:Ray_spectr_fot}.
\begin{figure}
\centering
\begin{tabular}{m{.32\textwidth}m{.65\textwidth}}
\vspace*{-0.5cm}\includegraphics[width=.32\textwidth]{./cap2/Ray_spectrum_fot_tab.png} &
\includegraphics[width=.65\textwidth]{./cap2/Ray_spectrum_fot.png}
\end{tabular}
\caption{Spettro fotonico ottimizzato per la modellizzazione della parte discendente delle PDD.}
\label{fig:Ray_spectr_fot}
\end{figure}

\subsection{PDD - Spettro di energia degli elettroni di contaminazione}
La parte ascendente della PDD fino al suo massimo (regione di build-up) è dovuta ai fotoni primari a bassa energia, assieme agli elettroni di contaminazione del fascio (vedi Sez.\ref{sec:dose_electr}). La forma della regione di build-up può essere modulata modificando lo spettro degli elettroni di contaminazione ed i primi bin dello spettro fotonico. In RayPhysics lo spettro di elettroni è dato da una forma funzionale:
\begin{equation}
\psi_{e^-} (E) = A\,E^c\, e^{-E/E_0}
\end{equation}
dove $A$ è un parametro di normalizzazione e $c$ ed $E_0$ sono due parametri da ottimizzare, compresi nell'intervallo $[0,1]$ .

Seguendo le indicazioni della ditta, l'ottimizzazione di questi parametri è stata effettuata con un tool di fit che ottimizza la regione di build-up delle PDD relative al campo più piccolo ($2x2\,$cm$^2$), al campo di riferimento ($10x10\,$cm$^2$) e al campo più grande ($40x40\,$cm$^2$). A seguire, sono stati effettuati degli aggiustamenti manuali in modo da migliorare ulteriormente l'accordo specie per i campi grandi ove la contaminazione elettronica ha un effetto più rilevante. Oltre a ciò, è stato necessario procedere in maniera iterativa modificando manualmente i primi bin dello spettro fotonico e poi ritornando ad ottimizzare lo spettro elettronico fino a raggiungere un accordo accettabile per tutte le dimensioni di campo. Lo spettro elettronico ottimizzato con questa procedura è mostrato in Fig.\ref{fig:Ray_spectrum_ele}.

In Fig.\ref{fig:Ray_PDD_meas_calc} è mostrato qualitativamente l'accordo raggiunto per il calcolo delle PDD a seguito delle ottimizzazioni dello spettro fotonico ed elettronico. La valutazione quantitativa dell'accordo tramite i criteri riportati nella Sez.\ref{sec:accu_spec} sarà discussa in seguito.

\begin{figure}
\centering
\includegraphics[width=\textwidth]{./cap2/Ray_spectrum_ele.pdf}
\caption{Spettro elettronico ottimizzato per la modellizzazione della regione di build-up delle PDD.}
\label{fig:Ray_spectrum_ele}
\end{figure}

\begin{figure}
\centering
\includegraphics[width=\textwidth]{./cap2/Ray_PDD_meas_calc.png}
\caption{Accordo tra PDD misurate e calcolate a seguito delle ottimizzazioni dello spettro fotonico ed elettronico.}
\label{fig:Ray_PDD_meas_calc}
\end{figure}


\subsection{Profili - Off-axis softening, beam profile correction e sorgente di scatter}
Una volta ottimizzato il modello per il calcolo della dose in profondità a centro asse (PDD), si può passare all'ottimizzazione del modello fuori asse (profili). La distribuzione di dose fuori asse è influenzata dalla presenza del flattening-filter. Questo dispositivo di forma piramidale attenua la fluenza di fotoni al centro. Ciò provoca anche un aumento dell'energia media del fascio centrale rispetto al fascio fuori asse. Questo processo è noto con il nome di \textit{`off-axis softening'}. RayPhysics modellizza l'off-axis softening introducendo una funzione radiale definita per punti che rappresenta il flattening-filter come un oggetto di acqua equivalente. Lo spessore di acqua equivalente è riscalato in modo che il fascio al centro risulti non attenuato (spessore pari a zero) ed il fascio fuori asse risulti `attenuato' da uno spessore di acqua negativo (quindi a tutti gli effetti il fascio risulta meno energetico (\textit{softened}), vedi Fig.\ref{fig:Ray_flatt}b).
\begin{figure}[!t]
\centering
\begin{tabular}{m{.3\textwidth}m{.6\textwidth}}
\vspace*{-0.5cm}a)\includegraphics[width=.3\textwidth]{./cap2/Ray_flatt1.png} &
\includegraphics[width=.6\textwidth]{./cap2/Ray_flatt2.png}
\end{tabular}
b)\includegraphics[width=.9\textwidth]{./cap2/Ray_flatt3.png}
\caption{Flattening filter: foto e schema costruttivo (a). Modellizzazione del flattening filter con la funzione di off-axis softening (b)}
\label{fig:Ray_flatt}
\end{figure}

Accanto alla funzione di off-axis softening, RayPhysics offre un'altra funzione definita per punti con dipendenza radiale detta \textit{beam profile correction}. Questa funzione semplicemente riscala la fluenza primaria con un fattore numerico che dipende dalla distanza radiale dal centro asse. Con la beam profile correction è possibile raffinare la forma del profilo ottimizzando in particolare la zona centrale che usualmente presenta un caratteristico avvallamento dovuto all'attenuazione del flattening filter. \`E inoltre utilizzabile per modellizzare la presenza del collimatore primario il cui effetto si nota agli estremi dei profili diagonali per il campo $40x40\,$cm$^2$\footnote{Il collimatore primario è un materiale ad alta densità che alloggia il target e possiede un'apertura conica in modo da schermare il fascio in tutte le direzioni tranne quella utile clinicamente.}.

Si è già parlato nella Sez.\ref{sec:intro} di come la dose fuori asse sia dipendente dai processi di scatter che avvengono all'interno del materiale (\textit{phantom scatter dose}) e dai processi di scatter che avvengono nella testata del LINAC (\textit{head scatter dose}). Mentre i primi sono tenuti in considerazione direttamente dall'algoritmo collapsed-cone-convolution, i secondi vengono tenuti in considerazione in RayPhysics introducendo una sorgente secondaria di fotoni di scatter provenienti dalla base del flattening filter. I parametri per modellizzare la sorgente di scatter consistono in:
\begin{itemize}
\item Dimensione della sorgente di scatter.
\item Peso della sorgente di scatter rispetto alla sorgente primaria.
\end{itemize}
Modificando questi parametri, si riesce a modulare la parte distale ad alta dose del profilo (spalla) assieme alla parte fuori campo (code).

Per modellizzare accuratamente i profili di dose è necessario ottimizzare simultaneamente le funzioni di off-axis softening e beam profile correction assieme alla sorgente di scatter. L'effetto della sorgente di scatter è dipendente dalla dimensione di campo assumendo più importanza per i campi di dimensioni $> 10x10\,$cm$^2$.\\
Per questo motivo si è scelto di partire con l'ottimizzazione dei profili per il campo di riferimento $10x10\,$cm$^2$ e a seguire dei campi di dimensione superiore con un metodo di iterativo di \textit{trial-and-error}. Durante il processo i parametri sono stati variati entro i range consigliati dalla ditta (mostrati nelle parentesi quadre):
\begin{itemize}
\item Off-axis softening $\in[0,-30]$; risultato: vedi Fig.\ref{fig:Ray_flatt}b.
\item Beam-profile correction $\in[0.95,1.05]$; risultato: vedi Fig.\ref{fig:Ray_beamprof}.
\item Dimensione della sorgente di scatter $\in[1.0,3.5]\,$cm; risultato$\,=2.065\,$cm.
\item Peso della sorgente di scatter $\in[0.05,0.1]$; risultato$\,=0.09048$.
\end{itemize}

\begin{figure}
\centering
\includegraphics[width=.9\textwidth]{./cap2/Ray_beamprof.png}
\caption{Funzione di beam profile correction ottimizzata per modellizzare la forma dei profili dall'asse centrale fino alla parte più periferica schermata dal collimatore primario (modellizzata come un brusco calo della fluenza).}
\label{fig:Ray_beamprof}
\end{figure}

I profili dei campi di dimensione $\leq 4x4\,$cm$^2$ sono stati tenuti in relativa considerazione in questa fase in quanto gli effetti sopra descritti costituiscono fenomeni del secondo ordine rispetto agli effetti collegati alla dimensione della sorgente primaria.

\subsection{Profili - Dimensione della sorgente primaria}
La sorgente primaria di irradiazione è modellizzata in RayStation con un profilo gaussiano ellittico \cite{Chaney1994}. Nel processo di retroproiezione mostrato in Fig.\ref{fig:twosources}b si può notare che l'estensione della sorgente riveste grande importanza per i campi piccoli in cui i collimatori parzialmente ne oscurano una porzione. Questo effetto si riflette su una forte influenza delle dimemensioni della sorgente sulle penombre dei campi piccoli.\\
Per questo motivo, la modellizzazione delle dimensioni della sorgente è stata effettuata utilizzando il campo di dimensioni minime ($2x2\,$cm$^2$). In seguito la valutazione è stata estesa anche agli altri campi per aggiustamenti fini del modello.
\begin{figure}
\centering
a)\includegraphics[width=.43\textwidth]{./cap2/Ray_penumbra_wrong.PNG}
b)\includegraphics[width=.43\textwidth]{./cap2/Ray_penumbra_right.PNG}
\caption{(a) una sorgente troppo estesa ($0.1\,$cm) porta ad una sovrastima delle penombre del profilo di dose di dimensioni $2x2\,$cm$^2$ (qui mostrato il profilo \textit{inline} a $10\,$cm di profondità). (b) dimensioni della sorgente ottimizzate ($0.042\,$cm).}
\label{fig:source_2x2}
\end{figure}


I parametri da ottimizzare in questo caso sono le larghezze a mezza altezza del profilo gaussiano ellittico:
\begin{itemize}
\item $x$ width $\in [0.05,0.3]$; risultato: $0.035\,$cm
\item $y$ width $\in [0.05,0.3]$; risultato: $0.042\,$cm
\end{itemize}
In questo caso è stato necessario violare leggermente i limiti suggeriti della ditta (mostrati tra parentesi quadre) per ottimizzare al meglio l'accordo delle penombre (vedi Fig.\ref{fig:source_2x2}).
%Coerentemente con le aspettative fisiche, il profilo gaussiano ottimizzato risulta più esteso in direzione $y$ che corrisponde alla direzione di incidenza del fascio elettronico primario.

\subsection{Profili - Calibrazione dei collimatori}
Nelle fasi finali di modellizzazione dei profili è possibile ottimizzare le penombre, specie a campi grandi, utilizzando una funzione di RayPhysics che modifica virtualmente la posizione dei collimatori secondo un'equazione quadratica:
\begin{equation}
pos_{real} = pos_{nominal} - Offset - Gain\cdot pos_{nominal} - Curvature \cdot pos_{nominal}
\label{eq:offset}
\end{equation}
I parametri di \textit{Offset}, \textit{Gain} e \textit{Curvature} sono stati ottimizzati con un tool di fit automatico tenendo in considerazione tutti i profili di dose. I risultati, assieme ai limiti consigliati dalla ditta sono:
\begin{itemize}
\item Collimatori \textit{Y - inline}:
\begin{itemize}
\item \textit{Offset} $\in [0,0.1]$; risultato: $-0.078\,$cm
\item \textit{Gain} $\in [0,0.01]$; risultato: $-0.0008\,$
\item \textit{Curvature} $\in [0,0.001]$; risultato: $0\,$cm$^{-1}$
\end{itemize}
\item Collimatori \textit{X - crossline}:
\begin{itemize}
\item \textit{Offset} $\in [0,0.1]$; risultato: $-0.004\,$cm
\item \textit{Gain} $\in [0,0.01]$; risultato: $-0.0024\,$
\item \textit{Curvature} $\in [0,0.001]$; risultato: $0\,$cm$^{-1}$
\end{itemize}
\end{itemize}

Tutti i parametri sopra citati sono stati ottimizzati utilizzando le curve di dose ottenute per campi collimati con le sole \textit{jaws} (campi \textit{open}). Una volta raggiunto un accordo accettabile per i campi open, è possibile passare alla modellizzazione del MLC utilizzando campi collimati unicamente con quest'ultimo. Questa procedura è utile in quanto permette di ottimizzare i parametri del MLC tenendo fissati gli altri parametri di modello legati unicamente alla sorgenti di fotoni ed elettroni.

\subsection{MLC - Trasmissione}
\label{sec:MLC-trans}
La trasmissione del MLC è modellizzata all'interno di RayPhysics con un unico parametro che tiene conto in media sia della trasmissione interleaf che intraleaf. Si è scelto di misurare questa quantità ponendo una camera a ionizzazione di volume esteso ($0.65\,$cm$^3$) con l'asse perpendicolare alla direzione di movimento dei leaf a $1.5\,$cm di profondità in acqua. I campi utilizzati per questa misura sono riportati nella Fig.\ref{fig:MLC_Trans}. 
\begin{figure}
\centering
a)\includegraphics[width=.43\textwidth]{./cap2/MLC_TransX1.png}
b)\includegraphics[width=.43\textwidth]{./cap2/MLC_TransX2.png}
\caption{Campi utilizzati per la misura di trasmissione del MLC per il banco X1 (a) e il banco X2 (b).}
\label{fig:MLC_Trans}
\end{figure}

La trasmissione è stata calcolata per entrambi i banchi di leaf rispetto alla lettura di dose a campo aperto. La media delle misure per entrambi i banchi è stata inserita come parametro di modello in RayPhysics:
\begin{itemize}
\item Trasmissione $\in [0.01,0.03]$; risultato: $0.01813$.
\end{itemize}
dove nelle parentesi quadre sono indicati i limiti consigliati dalla ditta.


\subsection{MLC - \textit{Offset}}
Per calibrare finemente la posizione dei leaf, RayPhysics implementa la stessa funzione utilizzata per i collimatori (Eq.\ref{eq:offset}). A questo proposito sono state utilizzate scansioni di profili di campi quadrati $2x2$, $3x3$, $4x4$, $5x5$, $10x10$, $15x15$, $20x20$, $30x30\,$cm$^2$ effettuate con il diodo PFD lungo la direzione di movimento dei leaf, a profondità $10\,$cm. Sulla base delle penombre di questi profili si è scelto di ottimizzare il parametro di offset, avendo particolare riguardo per le penombre dei piccoli campi:
\begin{itemize}
\item \textit{Offset} $\in [0,0.1]$; risultato: $0.04\,$cm.
\end{itemize}
In Fig.\ref{fig:MLC_Offset} è riportato il confronto tra profili calcolati e misurati collimati con il solo MLC alla profondità di riferimento $10\,$cm.
\begin{figure}
\centering
\includegraphics[width=\textwidth]{./cap2/MLC_Offset.png}
\caption{Confronto tra profili calcolati e misurati a profondità $10\,$cm collimati con il solo MLC per l'ottimizzazione del parametro di offset.}
\label{fig:MLC_Offset}
\end{figure}

\subsection{MLC - \textit{leaf tip width}}
Le misure descritte nelle Fig.\ref{fig:MLC_tip_effect} sono state impiegate per modellizzare l'effetto dovuto alla punta arrotondata dei leaf. In RayPhysics il parametro da ottimizzare è la \textit{leaf tip width} espressa in centimetri. Questa quantità rappresenta la parte di leaf, a partire dalla punta, proiettata al piano dell'isocentro, per cui la trasmissione viene calcolata come la radice quadrata della trasmissione media del MLC (vedi Fig.\ref{fig:MLC_Regions}a).

In Fig.\ref{fig:MLC_tip_model}, è riportato il particolare del confronto dei profili calcolati e misurati per evidenziare l'effetto della punta arrotondata dei leaf. Il parametro di modello è stato variato nel range raccomandato dalla ditta $[0.1, 0.5]\,$cm con step di $0.1\,$cm. Osservando la Fig.\ref{fig:MLC_tip_model} si è scelto come valore di best fit delle misure:
\begin{itemize}
\item \textit{Leaf tip width} $\in [0,0.5]$; risultato: $0.3\,$cm.
\end{itemize}

\begin{figure}[!t]
\centering
\begin{tabular}{m{.38\textwidth}m{.6\textwidth}}
\vspace*{-.3cm}\includegraphics[width=.38\textwidth]{./cap2/MLC_tip_model.png} &
\includegraphics[width=.6\textwidth]{./cap2/MLC_Plots/Abutted/PlotMLC_Tip_modeling.eps}
\end{tabular}
\caption{(a) Modello della punta dei leaf implementato in RayStation. (b) Modellizzazione dell'effetto di leaf tip utilizzando i campi descritti nella Fig.\ref{fig:MLC_tip_effect}.}
\label{fig:MLC_tip_model}
\end{figure}

La modellizzazione dell'effetto di leaf tip è stata in seguito verificata misurando profili di campi adiacenti fuori dall'asse centrale con la stessa tecnica indicata in Fig.\ref{fig:MLC_tip_effect}. I medesimi campi sono stati riprodotti nel TPS utilizzando il parametro di leaf tip width ottimizzato pari a $0.3\,$cm. Il confronto misurato/calcolato è riportato in Fig.\ref{fig:MLC_tip_model_offaxis} e dimostra come il modello della punta del leaf sia accurato anche in situazioni diverse da quelle di riferimento.
\begin{figure}[!t]
\centering
a)\includegraphics[width=.43\textwidth]{./cap2/MLC_Plots/Abutted/PlotMLC_Tip_modeling_offaxis.eps}
b)\includegraphics[width=.43\textwidth]{./cap2/MLC_Plots/Abutted/PlotMLC_Tip_modeling_offaxisSUM.eps}
\caption{(a) profili crossline di campi adiacenti fuori asse centrale misurati con il diodo Razor (IBA Dosimetry) a $10\,$cm di profondità. (b) somma dei campi adiacenti e confronto con il calcolo.}
\label{fig:MLC_tip_model_offaxis}
\end{figure}


\subsection{MLC - \textit{tongue\&{}groove}}
L'effetto di tongue\&{}groove è stato modellizzato utilizzando le misure indicate in Fig.\ref{fig:MLC_TG_effect}. Il parametro che descrive questo effetto in RayPhysics è la \textit{tongue\&{}groove region} espressa in centimetri. Al pari della leaf tip width, la \textit{tongue\&{}groove region} rappresenta la porzione del bordo del leaf, proiettata all'isocentro, per cui la trasmissione viene calcolata come la radice quadrata della trasmissione del MLC (vedi Fig.\ref{fig:MLC_Regions}a). 
\begin{figure}[!t]
\centering
\includegraphics[width=.49\textwidth]{./cap2/MLC_Plots/TG/TG_modeling.eps}
\includegraphics[width=.49\textwidth]{./cap2/MLC_Plots/TG/TG_modelingZOOM.eps}
\caption{Modellizzazione dell'effetto di tongue\&{}groove utilizzando i campi descritti nella Fig.\ref{fig:MLC_TG_effect}.}
\label{fig:MLC_TG_modeling}
\end{figure}

Il parametro di \textit{tongue\&{}groove region} è stato variato all'interno dell'intervallo suggerito dalla ditta ed i risultati sono presentati nella Fig.\ref{fig:MLC_TG_modeling}. Sulla base di questi risultati, il parametro di best fit scelto è:
\begin{itemize}
\item \textit{Tongue\&{}groove region} $\in [0, 0.1]$; risultato: $0.05\,$cm
\end{itemize}
Questo risultato è stato poi testato ripetendo la stessa procedura ad una diversa profondità ($5\,$cm) ottenendo i medesimi risultati.\\


\section{Analisi quantitativa dell'accordo calcolato/misurato}
I confronti calcolato/misurato sono presentati nelle sezioni precedenti unicamente a livello qualitativo. Per la validazione rigorosa del calcolo di un TPS c'è bisogno di un criterio quantitativo come discusso nella Sez.\ref{sec:accu_spec}. 

Allo stato attuale di sviluppo (versione 4.7), RayPhysics permette di esportare in formato ASCII le curve calcolate. Tuttavia non offre un tool di valutazione quantitativo dell'accordo tra il misurato ed il calcolato. Per questo motivo è stato sviluppato \textit{in-house} un programma in linguaggio MATLAB capace di analizzare le curve secondo i criteri suggeriti dal protocollo ESTRO \cite{Mijnheer2004} (Tab.\ref{tab:tol}) aggiornato per le tecniche speciali secondo le indicazioni AAPM \cite{Ezzell2009}. Un esempio di confronto quantitativo di una PDD calcolata e misurata è stato già riportato in Fig.\ref{fig:Ray_PDD_meas_calc}.

L'analisi è stata ripetuta per tutte le PDD e i profili utilizzati per la modellizzazione. In Tab.\ref{tab:Ray_ALL_meas_calc} sono riportati i valori del livello di confidenza dell'indice $\gamma$ per PDD e profili corrispondenti alle varie dimensioni di campo. Il calcolo è stato effettuato adottando le seguenti tolleranze (sulla base delle indicazioni riportate in Tab.\ref{tab:tol} a pag.\pageref{tab:tol}):
\begin{itemize}
\item PDD: differenza di dose $\leq 2\%$; distanza di accordo $\leq 2\,$mm
\item Profili: differenza di dose $\leq 3\%$; distanza di accordo $\leq 2\,$mm
\end{itemize}

\begin{table}
\centering
\arrstr{1.2}

\begin{tabular}{lcc}
\toprule
Tipo & Campo (cm$^2$) & $CL(\gamma)$\\
\midrule
PDD & $2x2$ & 0.53\\
PDD & $3x3$ & 0.39\\
PDD & $4x4$ & 0.48\\
PDD & $5x5$ & 0.51\\
PDD & $7x7$ & 0.53\\
PDD & $10x10$ & 0.38\\
PDD & $15x15$ & 0.45\\
PDD & $20x20$ & 0.67\\
PDD & $30x30$ & 0.69\\
PDD & $40x40$ & 0.82\\
\bottomrule
\end{tabular}
\vspace*{.2cm}
\begin{tabular}{lcc}
\toprule
Tipo & Campo (cm$^2$) & $CL(\gamma)$\\
\midrule
Prof. Inline & $2x2$ & 0.23\\
Prof. Inline & $3x3$ & 0.31\\
Prof. Inline & $4x4$ & 0.32\\
Prof. Inline & $5x5$ & 0.43\\
Prof. Inline & $7x7$ & 0.43\\
Prof. Inline & $10x10$ & 0.49\\
Prof. Inline & $15x15$ & 0.53\\
Prof. Inline & $20x20$ & 0.58\\
Prof. Inline & $30x30$ & 0.76\\
Prof. Inline & $40x40$ & 0.97\\
\bottomrule
\end{tabular}
\vspace*{.2cm}
\begin{tabular}{lcc}
\toprule
Tipo & Campo (cm$^2$) & $CL(\gamma)$\\
\midrule
Prof. Crossline & $2x2$ & 0.30\\
Prof. Crossline & $3x3$ & 0.30\\
Prof. Crossline & $4x4$ & 0.34\\
Prof. Crossline & $5x5$ & 0.37\\
Prof. Crossline & $7x7$ & 0.36\\
Prof. Crossline & $10x10$ & 0.37\\
Prof. Crossline & $15x15$ & 0.44\\
Prof. Crossline & $20x20$ & 0.53\\
Prof. Crossline & $30x30$ & 0.68\\
Prof. Crossline & $40x40$ & 0.68\\
\bottomrule
\end{tabular}
\begin{tabular}{lcc}
\toprule
Tipo & Campo (cm$^2$) & $CL(\gamma)$\\
\midrule
Prof. MLC & $2x2$ & 0.46\\
Prof. MLC & $3x3$ & 0.46\\
Prof. MLC & $4x4$ & 0.34\\
Prof. MLC & $5x5$ & 0.50\\
Prof. MLC & $10x10$ & 0.44\\
Prof. MLC & $15x15$ & 0.58\\
Prof. MLC & $20x20$ & 0.68\\
Prof. MLC & $30x30$ & 0.90\\
\bottomrule
\end{tabular}
\caption{Analisi quantitativa dell'accordo tra PDD e profili calcolati/misurati utilizzando il criterio del livello di confidenza dell'indice $\gamma$ \cite{Mijnheer2004,Ezzell2009}. L'analisi è applicata alle curve di dose ottenute definendo il campo unicamente con i collimatori \textit{jaws} (PDD, Prof.Inline, Prof.Crossline) oppure con il solo MLC (Prof. MLC).}
\label{tab:Ray_ALL_meas_calc}
\end{table}

I livelli di confidenza (CL) calcolati risultano tutti inferiori a 1 che rappresenta il criterio di accettazione. Si può notare un trend di peggioramento dei valori di CL all'aumentare delle dimensioni del campo di irradiazione. Ciò è dovuto principalmente alle scelte effettuate durante la modellizzazione di privilegiare i campi di piccole dimensioni in quanto più rilevanti per le tecniche di irradiazione speciali IMRT e VMAT.





\section{Test clinici e risultati}
Osservando la Tab.\ref{tab:Ray_ALL_meas_calc}, è possibile affermare che il TPS riesce a riprodurre le misure effettuate per il suo commissioning con il grado di accuratezza necessario alla pianificazione di trattamenti in tecniche 3D-CRT e speciali IMRT/VMAT. Tuttavia,  sia i documenti AAPM \cite{Ezzell2009} che ESTRO \cite{Mijnheer2005} raccomandano un'ulteriore step di validazione, in particolar modo per le tecniche speciali che consiste nell'effettuare confronti su casi clinici simulati o reali.\\
A questo proposito si è scelto di effettuare una prima validazione del modello utilizzando i fantocci virtuali messi a disposizione dall'AAPM TG119 \cite{Ezzell2009} (vedi Fig.\ref{fig:TG119_phantoms}). A seguire è stata effettuata la validazione per casi clinici reali, pianificati in tecnica volumetrica ad intensità modulatata (VMAT).

La tecnica utilizzata per la validazione dei casi del TG119 e di quelli clinici prende il nome di \textit{verifica pre-trattamento} che verrà presentata nella sezione successiva.

\subsection{La verifica pre-trattamento}
La verifica pre-trattamento è stata introdotta con l'avvento delle tecniche speciali come parte del processo di assicurazione di qualità del trattamento radioterapico. In particolare, le correnti guide ESTRO \cite{Mijnheer2005} raccomandano di effettuare una verifica \textit{patient-oriented} per ogni trattamento speciale che si vuole mettere in atto sul paziente. Viene inoltre affermato che la verifica pre-trattamento costituisce uno strumento efficace per la validazione della modellizzazione di un TPS dedicato alla pianificazione di tecniche ad intensità modulata.

In breve, la verifica pre-trattamento consiste nell'erogare il piano di trattamento radioterapico su un sistema in grado di effettuare una misurazione della distribuzione di dose\footnote{Solitamente viene misurato un sottoinsieme dell'intera distribuzione (es. punti, piani singoli, piani multipli, spirali\ldots)}. Questa misura viene poi confrontata con la distribuzione di dose predetta dal TPS.

Il confronto delle due distribuzioni di dose si effettua con il medesimo criterio del $\gamma$\textit{-index} presentato nell'Eq.\ref{eq:gamma} a pag.\pageref{eq:gamma}. Questo criterio può essere esteso al caso bidimensionale o volumetrico e applicato a seconda della distribuzione di dose che il sistema di verifica è in grado di misurare (planare, multi-planare o volumetrica) \cite{Low2011}. I valori del $\gamma$\textit{-index} per ogni punto di misura costituiscono una distribuzione statistica che può essere presentata in forma di istogramma (Fig.\ref{fig:gamma_histo}).
\begin{figure}
\centering
\includegraphics[width=\textwidth]{./cap2/gamma_histo.png}
\caption{Esempio di distribuzione del $\gamma$\textit{-index} per un confronto tra una distribuzione di dose misurata e una calcolata.}
\label{fig:gamma_histo}
\end{figure}

Un piano clinico può essere accettato se la percentuale di punti dell'istogramma per cui $\gamma\textit{-index} > 1$ è minore del 10\%. In altre parole si accetta un piano di trattamento se il \textit{passing-rate} del $\gamma$\textit{-index} risulta maggiore del 90\%. Le tolleranze consigliate per la valutazione del $\gamma$\textit{-index} nel caso di piani IMRT/VMAT sono rispettivamente $3\%$ della dose massima e $3\,$mm di distanza di accordo \cite{Ezzell2009}.

Il sistema di verifica pre-trattamento disponibile presso l'azienda ospedaliera di Teramo è denominato MatriXX ed è commercializzato dalla IBA Dosimetry (Schwarzenbruck, Germany). Questo sistema è costituito da una matrice di 1024 rivelatori a camera a ionizzazione disposti su un piano e permette quindi una misurazione planare della dose. Per simulare le condizioni di irraggiamento del paziente, il MatriXX viene posto all'interno di un fantoccio cubico denominato MultiCube (vedi Fig.\ref{fig:MatriXX}). 
\begin{figure}
\centering
a)\includegraphics[width=.43\textwidth]{./cap2/MatriXX_Alone.png}
b)\includegraphics[width=.43\textwidth]{./cap2/MatriXX_Cube.png}
\caption{Rivelatore MatriXX (a) e suo posizionamento all'interno del MultiCube (b) sul lettino del LINAC per effettuare la verifica pre-trattamento}
\label{fig:MatriXX}
\end{figure}
Questo fantoccio è costituito da un materiale che per densità e purezza si comporta similmente all'acqua quando irraggiato da un fascio clinico\footnote{Materiale comunemente noto in gergo come \textit{acqua-equivalente}.}. 

Il processo di verifica pre-trattamento si realizza con questa strumentazione effettuando uno studio di tomografia computerizzata (CT) del complesso MatriXX più MultiCube. Su questa CT viene ricalcolato il piano di trattamento da verificare da cui viene estratto il piano di dose predetto a livello dei detector (vedi Fig.\ref{fig:MatriXX_CT}b).
\begin{figure}
\centering
a)\includegraphics[width=.43\textwidth]{./cap2/MatriXX_CT.png}
b)\includegraphics[width=.43\textwidth]{./cap2/MatriXX_CT_Plan.png}
\caption{(a) studio CT del complesso MatriXX più MultiCube. (b) erogazione di un piano di trattamento volumetrico ad arco sul complesso MatriXX più MultiCube per la verifica pre-trattamento.}
\label{fig:MatriXX_CT}
\end{figure}
\begin{figure}
\centering
\includegraphics[width=\textwidth]{./cap2/gamma_comparison.png}
\caption{Confronto tra piano di dose misurato (a) e calcolato (b) in termini di profili (c) o di mappa del $\gamma$\textit{-index} (d).}
\label{fig:gamma_comparison}
\end{figure}

Avendo a disposizione il piano di dose calcolato e misurato, il software OmniPro ImRT+ v.2.0 (IBA Dosimetry) fornisce i risultati del confronto in termini di $\gamma$\textit{-index} sotto forma di mappa (vedi Fig.\ref{fig:gamma_comparison}) e sotto forma di istogramma (Fig.\ref{fig:gamma_histo}) su cui è possibile applicare i criteri di accettazione.

\subsection{Verifica della modellizzazione per tecniche IMRT e VMAT con i test dell'AAPM TG-119}
\begin{figure}
\centering
\includegraphics[width=.8\textwidth]{./cap2/TG119_phantoms}
\caption{Fantocci virtuali proposti dall'AAPM TG-119 \cite{Ezzell2009} per la validazione del calcolo da TPS per tecniche speciali IMRT/VMAT.}
\label{fig:TG119_phantoms}
\end{figure}

Il task-group 119 (TG-119) della AAPM \cite{Ezzell2009} propone una serie di test e tolleranze da rispettare per poter procedere all'implementazione clinica della tecnica IMRT \textit{step and shoot} (SMLC) o \textit{dinamica} (DMLC) (Sez.\ref{sec:accu_spec}). \`E stato inoltre dimostrato che questi test possono essere ritenuti validi anche per l'implementazione della tecnica VMAT \cite{Mynampati2012}.

Il TG-119 richiede di pianificare dei trattamenti su fantocci virtuali rispettando dei determinati vincoli dosimetrici e di procedere poi alla verifica pre-trattamento. Lo strumento di valutazione della verifica è il $\gamma$\textit{-index} con tolleranze pari al 3\% della dose massima e $3\,$mm di distanza di accordo. Il criterio di accettabilità è che il pass-rate del $\gamma$\textit{-index} sia maggiore del 90\%.

Si è scelto di applicare la serie di test del task group a tutte le tecniche ad intensità modulata disponbili (IMRT-SMLC, IMRT-DMLC e VMAT). In Fig.\ref{fig:TG119_stats} sono riportati in forma schematica i vincoli dosimetrici imposti dal task group e il valore raggiunto con il TPS RayStation. In tutti i casi i vincoli dosimetrici sono risultati compatibili o migliori di quelli raggiunti dal TG-119.
\begin{figure}
\centering
a)\includegraphics[width=.7\textwidth]{./cap2/TG119_Plots/Target_Coverage.eps}\\
\centerline{
b)\includegraphics[width=.55\textwidth]{./cap2/TG119_Plots/Target_Hotspots.eps}
\includegraphics[width=.7\textwidth]{./cap2/TG119_Plots/OARs.eps}}
\caption{Vincoli dosimetrici suggeriti (Goal) e raggiunti (TG119) dal task group 119 confrontati con i valori raggiunti con il TPS RayStation per le tecniche SMLC, DMLC e VMAT. (a) confronto dei vincoli per la copertura dei target (valori al di sopra del Goal sono vantaggiosi). (b) confronto dei vincoli per gli hotspot nei target e negli organi a rischio (valori al di sotto del Goal sono vantaggiosi). }
\label{fig:TG119_stats}
\end{figure}

I risultati della verifica pre-trattamento effettuata applicando le direttive del TG-119 sono riportati nella Fig.\ref{fig:TG_119_gamma}.
\begin{figure}
\centering
\includegraphics[width=\textwidth]{./cap2/TG119_Plots/TG_119_gamma.eps}
\caption{Confronto dei pass-rate del $\gamma$\textit{-index} tra il TG-119 ed i piani SMLC, DMLC e VMAT prodotti con il TPS RayStation. I valori del TG-119 sono rappresentati con barre di errore che costituiscono il massimo ed il minimo pass-rate registrato dal task group.}
\label{fig:TG_119_gamma}
\end{figure}
Si può notare che in tutti i casi i pass-rate ottenuti a livello locale risultano superiori o compresi all'interno degli intervalli di variabilità registrati dal TG-119. Questa rappresenta la validazione pre-clinica della modellizzazione del TPS.

\subsection{Verifica della modellizzazione per casi clinici}
Evidenze scientifiche posteriori all'emissione del report TG-119 hanno dimostrato che, in alcuni casi, le tolleranze proposte dal task group pari al 3\% della dose massima e $3\,$mm in distanza di accordo possano essere poco sensibili ad errori rilevanti dal punto di vista clinico. Ad esempio, nel lavoro del 2013 di Heilemann et al.\cite{Heilemann2013} vengono simulati per la tecnica VMAT alcuni errori di posizionamento del multi-leaf-collimator che determinano un cambiamento significativo della distribuzione di dose al target. Una verifica pre-trattamento di tali piani modificati utilizzando delle tolleranze sul $\gamma$\textit{-index} pari a 3\%,$3,$mm fornisce un valore accettabile (i.e. pass-rate$> 90\%$). A seguito della disamina del problema, gli autori concludono che un criterio di confronto calcolato/misurato più appropriato per garantire la qualità dei trattamenti VMAT è la valutazione del $\gamma$\textit{-index} con tolleranze pari al $2\%$ della dose massima e $2\,$mm di distanza di accordo. Per questo motivo, in fase di immissione nella routine clinica della tecnica di trattamento VMAT, sono state effettuate ulteriori verifiche della modellizzazione su casi di pazienti reali. In particolare sono stati reclutati 5 pazienti con target di tipo prostata e 5 pazienti con target di tipo testa/collo. Su questi pazienti sono stati pianificati dei trattamenti clinici in tecnica VMAT e sottoposti in seguito a verifica pre-trattamento adottando le tolleranze $3\%,3\,mm$ e $2\%,2\,mm$. Inoltre, utilizzando la tolleranza $2\%,2\,mm$ è stato rieffettuato il computo dell'indice $\gamma$ per i piani test proposti del TG-119 ed i risultati sono riportati nella Fig.\ref{fig:TG_119_gamma}.

\begin{table}
\centering
\arrstr{1.2}
\centerline{
\begin{tabular}{lll}
\toprule
VMAT clin. & $\gamma(3\%,3\,mm)$ & $\gamma(2\%,2\,mm)$ \\
\midrule
Pr1  & 98.1\% & 96.2\% \\
Pr2  & 98.9\% & 96.9\% \\
Pr3  & 97.8\% & 94.2\% \\
Pr4  & 99.7\% & 96.9\% \\
Pr5  & 100\%  & 100\% \\
\bottomrule
\end{tabular}
\begin{tabular}{lll}
\toprule
VMAT clin. & $\gamma(3\%,3\,mm)$ & $\gamma(2\%,2\,mm)$ \\
\midrule
HN1  & 100\%  & 98.6\% \\
HN2  & 99.9\% & 96.6\% \\
HN3  & 100\%  & 98.2\% \\
HN4  & 98.8\% & 93.6\% \\
HN5  & 99.6\% & 94.3\%\\
\bottomrule
\end{tabular}
}
\vspace*{.3cm}
\begin{tabular}{lll}
\toprule
TG119 & $\gamma(3\%,3\,mm)$ & $\gamma(2\%,2\,mm)$ \\
\midrule
I1-Multitarget  & 99.6\% & 98.7\% \\
I2-Prostate     & 100\% & 98.0\% \\
I3-HN           & 98.9\% & 95.6\% \\
I4-C-shape Easy & 100\% & 97.0\% \\
I5-C-shape Hard & 97.2\%  & 94.8\%  \\
\bottomrule
\end{tabular}
\caption{Valori dei pass-rate del $\gamma$\textit{-index} con tolleranze $3\%,3\,mm$ e $2\%,2\,mm$ relativi a verifiche pre-trattamento di piani VMAT su pazienti reali di tipo prostata (Pr.) e testa/collo (HN) assieme ai test del TG-119.}
\label{tab:TG119_gamma_strict}
\end{table}

Nella Tab.\ref{tab:TG119_gamma_strict} è mostrato il confronto tra i pass-rate ottenuti al variare della tolleranza. Nonostante si noti un abbassamento generale dei valori, il criterio del pass-rate$>90\%$ resta comunque soddisfatto sia per tolleranze pari a $3\%,3\,mm$ che $2\%,2\,mm$. Questi test rappresentano la validazione finale della modellizzazione del TPS RayStation. A seguito di questi risultati, il TPS è stato posto in utilizzo clinico nella pianificazione dei trattamenti radioterapici in tecniche 3D-CRT, IMRT-SMLC, IMRT-DMLC e VMAT presso la U.O.C. di Radioterapia della ASL di Teramo.









